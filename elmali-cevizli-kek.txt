# Malzemeler

	1. 1 adet orta büyüklükte elma
	2. Biraz tarçın
	3. Biraz ezilmiş ceviz içi
	4. 3 bardak un
	5. 3 yumurta
	6. 1 buçuk bardak şeker
	7. 1/2 bardak süt
	8. 1/2 bardak yoğurt
	9. 1/2 bardak sıvı yağ
	10. 2 paket kabartma tozu
	
Not: Ölçüler su bardağına göredir.

# Yapılışı

Ön hazırlık:
Fırını 150-160 derece civarında ayarlayıp önceden ısıtmaya başlayın. Kek 
kalıbını kekin daha kolay ayrılması için margarin ile yağlayın. Elmayı 
rendeleyin.

Kek hamurunun hazırlanması:
Derin bir kaba yumurta ve şekeri ekleyip mikserle şeker eriyinceye kadar 
karıştırın. Ardından süt, yoğurt, sıvı yağı ekleyip mikserle homojen hale 
gelinceye kadar karıştırın. Unu ekleyip karıştırmaya devam edin. Kek hamuru 
hazır hale gelince tarçın, elma, ceviz ekleyip biraz karıştırın. En son 
kabartma tozunu ilave edip biraz daha karıştırın ve karışımı kek kalıbına 
boşaltın.

Pişirme ve servis:
Kalıbı fırına sürüp yaklaşık 45-50dk pişmesini bekleyin. Keki kalıptan 
ayırmadan önce bir süre soğumasını bekleyin.

Afiyet olsun.
